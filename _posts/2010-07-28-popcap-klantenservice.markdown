---
layout: post
title: "Popcap klantenservice"
date: 2010-07-28 00:00:00 +0200
categories: games customer-service
author: Fluffy
---

Ik heb al weer enige tijd geleden Plants vs Zombies gekocht via Steam. Helaas heeft Steam enkel de Windows versie en zijn er nog geen plannen om Plants vs Zombies via SteamPlay (Windows en Mac) uit te brengen. Dus kan ik op mijn nieuwe MacBook Pro geen native Plants vs Zombies spelen. Na enige tijd te hebben geklooit met Wine en Steam voor Windows heb ik besloten om een mailtje naar PopCap te sturen. Het kost even wat moeite om zonder een PopCap account de klantenservice te mailen, maar uiteindelijk is dit gelukt.

<!--more-->

Ik heb hierin gemeldt dat ik Plants vs Zombies reeds via Steam gekocht had, en of er plannen waren om deze voor SteamPlay uit te geven. Het antwoord is keurig snel, ik heb de mail zondag verstuurd, en ik krijg zojuist antwoord. Het beste nieuws is nog dat ze me een PopCap licentie gaan geven zodat ik Plants vs Zombies kan spelen op mijn MacBook.

Ik heb zojuist de gevraagde informatie naar hun teruggestuurd, dus ik hoop dat ik uiterlijk eind van de week Plants vs Zombies kan spelen op mijn MacBook. Dit is zoals een klantenservice hoort te zijn in mijn ogen. Goed werk PopCap!
